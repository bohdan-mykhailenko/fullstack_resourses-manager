Назва проєкту: РЕСУРСНИЙ ЦЕНТР
Розробити повноцінний веб-застосунок з підтримкою авторизації, управління контентом, інтеграцією API та зручним UI/UX. Кожен студент може обрати свою предметну область (наприклад – учбовий центр, пошук надавачів та замовників послуг, прототип соціальної мережі тощо).

Основні архітектурні вимоги та стек технологій
Застосунок має бути побудований на основі монолітної трирівневої архітектури.
Чітко дотримуватися принципів Separation on Concerns (тобто правильного розділення архітектурних рівнів).
Має бути реалізована серверна частина (бекенд), а також інтерфейс користувача та інтерфейс адміністратора. Відображення інформації здійснювати на основі Client-Side Rendering (основна інформація пересилається сервером у форматі JSON; відображення здійснювати засобами браузерних сценаріїв). Клієнтську частину реалізувати з використанням одного з фреймворків (на вибір). Обов’язково передбачити компоненти для відображення окремих інформаційних одиниць.
Залишити можливість тестування бекенд-сервісів через Postman.
Валідацію даних, які вводяться користувачем, здійснювати як на стороні клієнта, так і на стороні сервера. На стороні клієнта забезпечити, як мінімум, щоб найважливіші поля (ім’я та прізвище користувача, електронна пошта і т.п.) не були незаповненими, а також щоб електронна пошта відповідала певному шаблону.
Проект реалізувати у двох версіях: на основі RESTful та на основі GraphQL. Як мінімум, передбачити основні CRUD-операції (перегляд, створення, модифікація та видалення інформаційних одиниць), а також можливість активації/деактивації інформаційних одиниць.
Реалізувати AJAX: після додавання нової інформації за допомогою адміністративного інтерфейсу сторінка перегляду має оновлюватися без явної ініціації з боку користувача.
Серверна частина має бути реалізована на Node.js та Express (за потреби можна використовувати альтернативні фреймворки бекенду).
Для відображення використати Twitter Bootstrap або подібні технології, напр. Tailwind CSS.
Подбати про належне розділення архітектурних рівнів, належну підтримку сеансів, а також про достатній рівень захисту від несанкціонованого доступу та від можливих атак.
Має бути реалізована бізнес-логіка, яка виходить за межі стандартних можливостей з урахуванням специфіки предметної області.

Можливості користувача:
Реєстрація/авторизація; реєстрація відбувається на основі стандартного механізму з використанням електронної пошти (на пошту користувача надходить лист з гіпертекстовим посиланням; для завершення реєстрації користувач має натиснути на це посилання);
Можливість пошуку та фільтрації, а також сортування за рейтингом
Pagination
Можливість виставляти оцінки та коментувати

Можливості адміністратора:
Здійснення необхідних операцій з контентом (перегляд, створення, модифікація та видалення інформаційних одиниць), а також можливість активації/деактивації інформаційних одиниць.
Можливість бачити аналітику та статистику
